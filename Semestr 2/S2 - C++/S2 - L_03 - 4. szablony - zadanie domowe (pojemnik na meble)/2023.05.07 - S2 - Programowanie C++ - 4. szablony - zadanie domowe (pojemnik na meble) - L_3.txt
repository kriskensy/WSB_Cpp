Napisz wzorzec (szablon) klasy, która będzie służyła do przechowywania obiektów wybranej klasy jako pojemnik. Wzorzec klasy ma:

wykorzystywać jednowymiarową tablicę o rozmiarze 20 do przechowywania obiektów,
posiadać licznik elementów znajdujących się w tablicy,
zapisywać elementy pod najmniejszymi indeksami,
posiadać metodę wpisującą nowy element do tablicy (obiekt podany jako argument funkcji) jeśli w tablicy jest miejsce,
W programie stwórz klasę przedstawiającą mebel oraz klasę przedstawiającą stół.

Klasa przedstawiająca mebel powinna zawierać:

cztery atrybuty chronione: waga (w kg), szerokość, głębokość i wysokość (w cm)
Korzystając z klasy przedstawiającej mebel (dziedziczenie) stwórz klasę przedstawiającą stół, która dodatkowo zawiera:

dwa atrybuty prywatne: numer identyfikacyjny (ciąg 4 znaków (liter lub liczb) bez spacji), liczbę nóg (zmienna typu int),
konstruktor inicjalizujący wszystkie powyższe atrybuty w kolejności podanej powyżej
destruktor
Dla obiektów klasy przedstawiającej stół należy przeładować operator strumienia wyjściowego ('<<') pozwalający na wyświetlenie stołu (kolejno oddzielone od siebie spacjami atrybuty numer identyfikacyjny, liczba nóg, waga) oraz operator porównania ('==') sprawdzający, czy liczba nóg porównywanych stołów jest równa.

Dostęp do atrybutów obiektów spoza klasy powinien się odbywać poprzez odpowiednie funkcje dostępowe.

W funkcji main należy:

1. Stworzyć obiekt pojemnik do przechowywania obiektów klasy przedstawiającej stół.

2. Stworzyć 5 obiektów klasy przedstawiającej stół. Informacje dotyczące kolejnych stołów są wprowadzane przez użytkownika BEZ poprzedzających komunikatów. Sprawdzanie poprawności wprowadzanych danych NIE jest wymagane.

3. Stworzone 5 obiektów należy dodać do pojemnika w kolejności wprowadzania danych przez użytkownika.

4. Wyświetlić zwartość pojemnika używając przeładowanego operatora strumienia wyjściowego ('<<', jak wyżej) oraz oddzielając dane dotyczące poszczególnych stołów znakiem spacji.

5. Sprawdzić czy liczba nóg ostatniego i przedostatniego stołu ma równą liczbę nóg. Jeśli tak, to wyświetlić (poprzedzone spacją) słowo "equal", jeśli nie to wyświetlić (poprzedzone spacją) słowo "different".

Przykładowo dla argumentów wejściowych

43 190 95 75 Aa00 4 19 80 60 73 Bb01 4 50 210 100 77 Cc02 4 15 85 50 74 Dd03 4 49 200 90 76 Ee04 4

program powinien wyświetlić

Aa00 4 43 Bb01 4 19 Cc02 4 50 Dd03 4 15 Ee04 4 49 equal